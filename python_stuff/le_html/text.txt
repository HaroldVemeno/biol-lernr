Otázky 1:


1. Vyberte eventualitu, která uvádí v hierarchicky správném pořadí jednotlivé stupně organizace lidského těla:
a) molekuly – buňky – orgány – tkáně – orgánové soustavy – organismus
b) molekuly – tkáně – buňky – orgány – orgánové soustavy – organismus
c) molekuly – buňky – tkáně – orgány – orgánové soustavy – organismus
d) molekuly – buňky – tkáně – orgánové soustavy – orgány – organismus


2. Nauka, která pojednává o stavbě a funkci lidského organismu se nazývá:
a) stomatologie
b) somatologie
c) somatika
d) sémantika


3. Lidské tělo a jeho vývoj studuje převážně biologickými metodami:
a) kulturní antropologie
b) sociální antropologie
c) fyzická antropologie
d) biologická antropologie


4. Dětské lékařství se nazývá cizím slovem:
a) patologie
b) interna
c) pediatrie
d) chirurgie


5. Mezi preklinické obory patří:
a) farmakologie
b) chirurgie
c) interní lékařství
d) patologie








































Otázky 2:


1. Vyberte správná tvrzení o chromozomech:
a) Chromozomy jsou přítomny uvnitř buněčného jádra.
b) Každý chromozom obsahuje velké množství stejně dlouhých molekul DNA.
c) Počet a utváření chromozomů jsou pro každý biologický druh charakteristické.
d) Muži mají dva pohlavní chromozomy X, ženy mají jeden chromozom X a jeden chromozom Y.


2. Ribozomy:
a) jsou místem, kde se vytváří ribozomová RNA
b) jsou místem, kde se vytváří mediátorová RNA
c) jsou místem, kde se vytvářejí molekuly proteinů
d) jsou membránové útvary, které se oddělují z endoplazmatického retikula


3. Golgiho komplex (popř. Golgiho aparát):
a) je součást transportního systému buňky
b) je membránová struktura
c) je vnitřní součást buněčného jádra
d) má význam při biochemické úpravě proteinů vytvořených v buňce


4. Mitochondrie:
a) patří mezi semiautonomní organely
b) obsahují ribozomy
c) obsahují zvláštní kružnicové molekuly DNA
d) obsahují molekuly DNA, které vytvářejí tzv. mimojaderný genom


5. Mikrotubuly jsou základní stavební složkou:
a) centrioly
b) mikrotubulů
c) bičíků
d) řasinek


6. Tzv. bazální lamina je:
a) membrána obalující buněčné jádro
b) základní typ membrány, z níž jsou složeny všechny buněčné organely
c) vrstva intenzivně se dělících buněk, z níž vzniká tkáň
d) jedna z forem mezibuněčné hmoty (extracelulární matrix)




























Otázky 3:


1. Kolik základních typů živočišných tkání rozlišujeme?
a) 3
b) 4
c) 6
d) 8


2. Vyberte správná tvrzení o epitelu:
a) Buňky epitelu spočívají na bazální lamině.
b) Vícevrstevný dlaždicový epitel je typický pro lidskou pokožku.
c) Resorpční epitel tvoří základní stavební složku žláz.
d) Cylindrický epitel je tvořen válcovitými buňkami.


3. Opěrná soustava:
a) je tvořena kostmi
b) slouží také k mechanické ochraně některých orgánů
c) umožňuje spolu se svalovou soustavou pohyb těla
d) se též nazývá kosterní soustava


4. Oběhová soustava:
a) zajišťuje přísun kyslíku k tkáním
b) zajišťuje odvod oxidu uhličitého z tkání
c) zajišťuje odvod zplodin látkové výměny z tkání
d) nemá význam pro imunitu organismu


5. Vyberte soustavy, které mají význam pro obranu organismu proti infekci:
a) trávicí soustava
b) mízní soustava
c) kožní soustava
d) dýchací soustava


6. Centrální nervový systém tvoří:
a) pouze mozek
b) mozek a mícha
c) mozek, mícha i periferní nervstvo
d) mozek a periferní nervstvo


7. Endokrinní soustava:
a) patří mezi řídící soustavy
b) řídí ostatní orgány prostřednictvím hormonů
c) je synonymum pro systém periferních nervů řídících vnitřní orgány
d) neobsahuje pohlavní žlázy


8. Ženské pohlavní buňky se nazývají:
a) oocyty
b) spermie
c) vajíčka
d) feminocyty






Otázky 4:


1. Syntéza neboli replikace DNA:
a) probíhá tak, že z jedné mateřské molekuly DNA vzniknou dvě molekuly dceřiné
b) probíhá  pouze v chromozomech během mitotického dělení
c) probíhá v interfázi buněčného cyklu
d) probíhá pouze tehdy, když je DNA poškozena (u zdravých buněk k ní nedochází)


2. Dělicí vřeténko:
a) se začíná vytvářet v metafázi mitotického dělení
b) se začíná vytvářet v profázi mitotického dělení
c) je tvořeno mikrotubuly
d) zaniká v metafázi mitotického dělení


3. Vyberte správná tvrzení:
a) Dvouchromatidové chromozomy nacházíme v jádře po skončení syntézy DNA.
b) Buňka se většinou přestává dělit, když je plně diferencována.
c) Během interfáze jsou chromozomy zpravidla uvnitř buněčného jádra, které je obklopeno jaderným obalem.
d) Buněčný cyklus zahrnuje interfázi i mitotickou fázi.


4. Diagnostikou a léčbou nádorových chorob se zabývá lékařský obor zvaný:
a) karcinologie
b) kancerologie
c) onkologie
d) ontologie


5. Benigní nádory:
a) jsou zhoubné nádory
b) rostou zpravidla jen v místě svého vzniku
c) lze většinou bez problémů chirurgicky odstranit
d) jsou nezhoubné nádory


6. Karcinogenní účinek mají:
a) aromatické uhlovodíky
b) aflatoxiny
c) sloučeniny šestimocného chromu
d) UV-záření




























Otázky 5:


1. Vyberte správná tvrzení o pojivových tkáních:
a) Zastoupení mezibuněčné hmoty je v pojivových tkáních výrazně nižší než zastoupení buněčné složky.
b) Pravými pojivovými tkáněmi jsou vazivo, chrupavka a kost.
c) Pojivové tkáně se uplatňují při obraně proti infekci.
d) Pojivové tkáně vytvářejí pouze kostru a s ní spojené struktury, v jiných orgánech pojivo nenacházíme.


2. Součástí vláknité (fibrilární) složky mezibuněčné hmoty v pojivových tkáních je:
a) kolagen
b) glykosaminoglykany
c) glykoproteiny
d) elastin


3. Které z uvedených typů buněk nacházíme ve vazivu?
a) fibroblasty
b) fibrocyty
c) tukové buňky
d) imunokompetentní buňky


4. V organismu dospělého lidského jedince je nejrozšířenější:
a) mezenchymové vazivo
b) rosolovité vazivo
c) kolagenní vazivo
d) u jedinců středního věku převažuje kolagenní vazivo, u starších osob rosolovité vazivo


5. Vyberte správná tvrzení o chrupavkách:
a) Poranění chrupavek se většinou špatně a pomalu hojí.
b) Hyalinní chrupavka kryje povrchy kostí v místech kloubních spojení.
c) Většina chrupavek je bohatě prostoupena krevními cévami a nervy.
d) Perichondrium je chrupavčitá blána, která neobsahuje žádné cévy ani nervy.


6. Mezibuněčná hmota kostní tkáně obsahuje ve vysokém podílu:
a) elastin
b) kolagen
c) hydroxid vápenatý
d) hydroxyapatit


7. Osteoklasty:
a) vznikají postupným vyzráním osteoblastů
b) se postupně mění v osteocyty
c) odbourávají kostní tkáň
d) jsou velké mnohojaderné buňky


8) Fibrilární kost:
a) tvoří většinu kostí dospělého člověka
b) se u člověka vytváří před narozením
c) je během vývinu nahrazována lamelární kostí
d) se v lidském těle vůbec nevyskytuje


9. Osteon:
a) je základní stavební složkou lamelární kosti
b) obsahuje dutinu, kterou prochází Haversův kanálek
c) obsahuje lakuny, v nichž je uložena kostní dřeň
d) je tvořen pouze mezibuněčnou hmotou


10. Červená kostní dřeň:
a) vzniká u novorozenců přeměnou žluté kostní dřeně
b) vzniká před narozením přeměnou šedé kostní dřeně
c) je krvetvorný orgán
d) se v kostech člověka vyskytuje pouze v dětství; v dospělém organismu ji nenacházíme


11. U dlouhé kosti:
a) se prostřední část nazývá diafýza, zatímco konce kosti označujeme jako epifýzy
b) je přímo pod okosticí vrstva spongiózní kosti
c) vytvářejí kompaktní kost charakteristické trámce, jejichž uspořádání odpovídá zatížení kosti
d) se nevytváří dřeňová dutina


12. Vyberte správná tvrzení o osifikaci:
a) Osteoblasty produkují mezibuněčnou hmotu.
b) Vzniká-li kost na podkladě vaziva, jde o desmogenní osifikaci.
c) Při primární osifikaci je původní vazivový či chrupavkový model kosti nahrazen kostí lamelární.
d) Při sekundární osifikaci vzniká z lamelární kosti kost fibrilární.






















































Otázky 6:


1. Kostra dospělého člověka obsahuje zpravidla:
a) 106 kostí
b) 206 kostí
c) 306 kostí
d) 406 kostí


2. Vyberte správná tvrzení o kloubech:
a) Styčné plochy kloubní hlavice a kloubní jamky jsou většinou pokryty vazivem.
b) Na vnějším povrchu kloubního pouzdra je synoviální vrstva.
c) Kloubní maz vzniká filtrací krevní plazmy.
d) Složené klouby spojují více než dvě kosti.


3. Ke kostem obličejové části lebky patří:
a) dolní čelist
b) kost klínová
c) kost čichová
d) kost patrová


4. Lidská páteř obsahuje:
a) 12 krčních, 5 hrudních a 7 bederních obratlů
b) 5 krčních, 7 hrudních a 12 bederních obratlů
c) 7 krčních, 5 hrudních a 12 bederních obratlů
d) 7 krčních, 12 hrudních a 5 bederních obratlů


5. Vyberte správná tvrzení o lidské páteři:
a) Křížová kost vzniká srůstem kosti sedací, kosti kyčelní a kosti stydké.
b) Žebra se kloubně připojují k hrudním obratlům.
c) Lordózu nacházíme na krční a bederní páteři.
d) Otáčení hlavy umožňuje spojení prvního a druhého krčního obratle.


6. Kostru ruky tvoří:
a) 8 zápěstních kostí
b) 5 nártních kostí
c) 7 zánártních kostí
d) 5 záprstních kostí


7. Vyberte správná tvrzení o horní a dolní končetině:
a) Největší a nejsilnější kostí lidského těla je kost pažní.
b) Kostru bérce tvoří kost holenní a kost lýtková.
c) Palce ruky i nohy mají dva články, ostatní prsty tři.
d) Ke kostem předloktí řadíme lopatku a klíční kost.


8. Při první pomoci:
a) je zlomenou končetinu třeba znehybnit
b) je u otevřených zlomenin nutné narovnat části zlomené kosti do původní polohy, aby nevyčnívaly z rány
c) je u všech zlomenin třeba zajistit pomoc lékaře
d) provádíme znehybnění zlomenin obratlů, žeber nebo pánve tak, že postižené části trupu omotáme silnou a pevnou vrstvou obvazu


Otázky 7:


1. Vyberte správná tvrzení:
a) Příčně pruhované svalstvo je tvořeno mnohojadernými buňkami.
b) Stah kosterních svalů je většinou ovládán vůlí.
c) Základní stavební a funkční složkou srdečního svalu je hladké svalstvo.
d) Hladké svalstvo je tvořeno vřetenovitými jednojadernými buňkami, na nichž ve světelném mikroskopu nepozorujeme pruhování.


2. Myofibrily:
a) jsou tvořeny pouze myozinem
b) jsou tvořeny pouze aktinem
c) jsou tvořeny silnými a slabými filamenty
d) jsou kolagenní vlákna tvořící povrchové svalové vazivo


3. Povrch svalu pokrývá:
a) epimysium
b) perimysium
c) endomysium
d) sarkoplazmatické retikulum


4. Vyberte správná tvrzení o svalové kontrakci:
a) V místě nervosvalové ploténky se uvolňuje acetylcholin.
b) Během svalové kontrakce vznikají katalytickým účinkem myozinu nové molekuly ATP.
c) Štěpením acetylcholinu se při svalovém stahu uvolňuje chemická energie a mění na energii kinetickou.
d) Při svalové kontrakci vzniká vazba mezi aktinovými a myozinovými molekulami.


5. Úpon (insertio):
a) je nejširší část svalu
b) není tvořen vazivem, ale zvláštní elastickou chrupavkou
c) je místem styku, popř. překřížení dvou či více různých svalů
d) je úsek, jímž se sval připojuje ke kosti pomocí vazivové šlachy


6. Svaly, které označujeme jako ohybače, se odborně nazývají:
a) sfinktery
b) extenzory
c) adduktory
d) flexory


























Otázky 8 a 9:


1. Homeostáza je:
a) odborný výraz pro proces srážení krve
b) udržení stálosti vnitřního prostředí organismu
c) enzym přítomný v krevních destičkách
d) tekutina protékající lymfatickými cévami


2. Mezibuněčná tekutina v lidském těle:
a) je krev, popř. míza
b) protéká výhradně cévami
c) je tkáňový mok
d) se též nazývá extravaskulární tekutina


3. Které z uvedených nápojů jsou pro udržení pitného režimu nejvhodnější?
a) perlivé minerálky
b) káva
c) kakao nebo mléko
d) nesladké ovocné čaje


4. Vyberte správná tvrzení o krvi:
a) Objem krve v lidském těle činí u mužů v průměru 8–10 litrů, u žen 7–9,5 litru.
b) Se ztrátami krve do cca 0,5 litru se lidský organismus vyrovnává bez obtíží.
c) Věda zabývající se studiem krve se nazývá hematologie.
d) Krev se podílí na udržování tělesné teploty.


5. Albumin:
a) tvoří více než polovinu plazmatických proteinů
b) přispívá k udržení stálého osmotického tlaku plazmy
c) slouží k přenosu některých biochemicky významných látek
d) přenáší také některá léčiva


6. Vyberte správná tvrzení o chemickém složení krevní plazmy:
a) Glykemie je patologický stav, kdy v krvi neúměrně narůstá koncentrace glukózy.
b) Zdravá osoba má v krvi nulovou koncentraci glukózy.
c) Hodnota pH krevní plazmy je v průměru 7,4.
d) Z anorganických iontů mají v krevní plazmě nejvyšší zastoupení sodné kationty (Na+).


7. Čím se liší krevní plazma od krevního séra?
a) Krevní sérum (na rozdíl od plazmy) neobsahuje fibrinogen.
b) Krevní sérum (na rozdíl od plazmy) neobsahuje žádné bílkoviny.
c) Krevní sérum je plazma zbavená krevních buněčných elementů.
d) Krevní plazma i sérum jsou svým složením totožné (sérum je uměle připravená krevní plazma sloužící k léčebným a diagnostickým účelům).


8. Erytrocyty:
a) obsahují hemoglobin
b) vznikají oddělením z megakaryocytu
c) žijí zhruba 120 dnů
d) se vytvářejí z multipotentní lymfoidní buňky




9. Hemolýza je:
a) soubor analytických postupů umožňujících rozbor krve (sedimentace, krevní obraz atd.)
b) soubor procesů, které vedou k zástavě krvácení
c) choroba, při které dochází k rapidnímu úbytku bílých krvinek
d) porušení buněčných membrán erytrocytů a následné uvolnění jejich obsahu do okolní tekutiny


10. Diapedéza je:
a) schopnost leukocytů pohlcovat bakterie a jiné cizorodé částice
b) schopnost leukocytů cestovat krví na místo vstupu infekce
c) proces, kdy nezralý leukocyt postupně získává svoji funkci a charakteristický tvar
d) přechod leukocytů drobnými póry ve stěnách krevních vlásečnic


11. Monocyty:
a) řadíme mezi granulocyty
b) se diferencují na makrofágy
c) mají význam pro tvorbu mononukleárního fagocytárního systému
d) vznikají z nezralých makrofágů a po svém vyzrání produkují protilátky


12. Vyberte správná tvrzení o srážení krve:
a) Z protrombinu rozpuštěného v plazmě vzniká nerozpustný vláknitý trombin.
b) Po uzavření poraněné cévy definitivní zátkou dochází k odstranění (deaktivaci) specifických protisrážlivých (antikoagulačních) faktorů.
c) Pro vznik destičkové sraženiny vytvářející primární zátku je nezbytná přítomnost ADP, vápenatých iontů (Ca2+) a von Willebrandova faktoru.
d) Při nadměrné tvorbě krevní sraženiny může být pacient ohrožen embolií.




















































Otázky 10:


1. Vyberte správná tvrzení o krevních cévách:
a) Kontrakci a dilataci cév umožňuje vrstva příčně pruhovaného svalstva.
b) Cévy jsou na povrchu kryty vazivem.
c) Stěny vlásečnic (kapilár) neobsahují vrstvu svalstva.
d) Žíly mají tenčí stěnu než tepny a vedou krev z těla do srdce.


2. Srdeční svalovina:
a) je příčně pruhovaná
b) je zvláštním podtypem hladké svaloviny
c) není ovládána vůlí
d) neobsahuje (na rozdíl od ostatních typů svalstva) myofibrily


3. Odkysličená krev se u člověka nachází:
a) ve všech žilách lidského těla
b) v plicních žilách
c) v plicních tepnách
d) v pravé srdeční síni


4. Srdeční automacie je:
a) řízena ústředím v mozečku
b) řízena periferními nervy
c) zprostředkována převodním systémem srdečním
d) zajišťována centry, která se nacházejí v samotném srdečním svalu


5. Tepová frekvence podmíněná činností srdce činí u zdravého dospělého člověka v klidu v průměru:
a) 72 tepů za minutu
b) 172 tepů za minutu
c) 22 tepů za minutu
d) 132 tepů za minutu


6. Fonendoskop:
a) slouží k poslechu zvuků uvnitř těla
b) je zvláštní rtuťový manometr, který je součástí lékařského tonometru
c) je přístroj snímající elektrickou aktivitu srdečního svalu
d) je vyšetřovací přístroj umožňující zobrazení vnitřních orgánů pomocí ultrazvuku


7. Hodnota tlaku krve se zpravidla vyjadřuje zlomkem. Výši systolického tlaku v tomto případě:
a) uvádíme v čitateli
b) uvádíme ve jmenovateli
c) vypočteme z podílu obou hodnot
d) ve zlomku neuvádíme


8. U člověka proudí krev z plic do:
a) pravé předsíně
b) pravé komory
c) levé komory
d) levé předsíně


9. Aorta:
a) vychází z levé srdeční předsíně
b) vychází z pravé srdeční komory
c) vede krev ze srdce do plic
d) je součástí velkého krevního oběhu


10. Vyberte správná tvrzení o věnčitých tepnách:
a) Nazývají se též koronární tepny.
b) Vycházejí z aorty v těsné blízkosti srdce.
c) Přivádějí do srdečního svalu okysličenou krev.
d) Ucpání věnčitých tepen způsobuje infarkt myokardu.


11. Vrátnicová žíla (vena portae):
a) odvádí z jater krev s odpadními látkami
b) odvádí krev z ledvin
c) vede krev, která je obohacena o živiny vstřebané střevní sliznicí
d) přivádí krev, která prošla orgány trávicího systému, do jater


12. Nedostatečné krevní zásobení buněk (vzniklé zpravidla zúžením nebo ucpáním cévy) se nazývá:
a) hypotenze
b) ischémie
c) reflux
d) varix


13. Vyberte správná tvrzení o ateroskleróze a jejích komplikacích:
a) Termínem iktus označujeme mozkovou mrtvici.
b) Aterosklerotické pláty obsahují cholesterol a vápenaté soli.
c) V počátečních fázích aterosklerózy přecházejí do cévní stěny lipoproteiny o vysoké hustotě (tzv. HDL).
d) Arterioskleróza je mírnější forma aterosklerózy a projevuje se pouze zvýšením krevního tlaku.


14. Při žilním krvácení:
a) vytéká z rány tmavě červená krev
b) vytéká z rány jasně červená krev
c) krev vystřikuje pod velkým tlakem
d) není nutná zvláštní první pomoc, neboť se krvácení (i u velkých ran) zastaví samo




























Otázky 11:


1. Hrudní mízovod:
a) ústí do pravostranného mízního kmene
b) vede mízu z krevního oběhu do jednotlivých mízních uzlin, cév a kapilár
c) ústí (stejně jako pravostranný mízní kmen) do žil
d) odvádí mízu z mízního systému do krve


2. Červená pulpa sleziny:
a) je místem zániku přestárlých erytrocytů
b) obsahuje buňky schopné fagocytózy
c) je místem, kde erytrocyty dozrávají
d) ztrácí brzy po narození svoji funkci


3. Brzlík je:
a) orgán, kde vyzrávají T-lymfocyty
b) uložen v levém podžebří dutiny břišní
c) orgán, kde se tvoří B-lymfocyty
d) od puberty postupně nahrazován tukovým vazivem


4. Akutní infekční zánět krčních mandlí (tonsilitis):
a) se též označuje jako angína
b) je nemoc virového původu
c) se též nazývá chřipka
d) lze zpravidla léčit běžnými antibiotiky




Otázky 12:


1. Komplement:
a) je součástí obranných mechanismů organismu
b) je soubor proteinů přítomných v plazmě
c) hraje úlohu při ničení bakteriálních buněk
d) je soubor proteinů, které jsou přítomny na povrchu erytrocytů a určují krevní skupinu


2. Schopnost fagocytózy mají:
a) makrofágy
b) dendritické buňky
c) plazmatické buňky
d) buňky prezentující antigen


3. Hlavní histokompatibilní komplex:
a) je soubor plazmatických proteinů, které se podílejí na nespecifické imunitě
b) umožňuje rozpoznávat buňky vlastního těla
c) je skupina specifických protilátek produkovaných během primární imunitní odpovědi
d) je soubor proteinů, které jsou přítomny pouze na membránách buněk imunitního systému


4. Buněčná specifická imunitní reakce je:
a) zajišťována fagocytózou a pinocytózou
b) zprostředkována T-lymfocyty
c) zprostředkována B-lymfocyty
d) zprostředkována plazmatickými buňkami


5. Imunoglobuliny jsou produkovány:
a) T-lymfocyty
b) plazmatickými buňkami
c) během primární imunitní odpovědi
d) také během sekundární imunitní odpovědi


6. Pomocné T-lymfocyty (Th):
a) rozpoznávají proteiny z komplexu MHC II
b) aktivují další buňky imunitního systému
c) jsou napadány virem HIV
d) komunikují s buňkami prezentujícími antigen


7. Plazmatické buňky:
a) jsou identické s tzv. paměťovými buňkami
b) produkují všechny základní složky komplementu
c) jsou nezralé T-lymfocyty v plazmě
d) vznikají z B-lymfocytů


8. Aglutinace je:
a) proces srážení krve řízený trombocyty
b) proces, při němž se protilátky vysrážejí z krevní plazmy
c) proces shlukování červených krvinek
d) předepsaný postup pro vyšetřování aglutinogenů


9. Jedinec s krevní skupinou AB:
a) je univerzální dárce
b) je univerzální příjemce
c) má na erytrocytech aglutinogen A i B
d) nemá na erytrocytech žádný aglutinogen


10. Pokud provádíme preventivní očkování formou aktivní imunizace, můžeme použít jako vakcínu:
a) protilátky proti příslušnému původci infekce
b) mrtvou nebo oslabenou kulturu infekčních mikroorganismů
c) plně životaschopnou kulturu infekčních mikroorganismů
d) sterilní roztok antibiotické látky, která hubí příslušné viry nebo bakterie


11. Při autologní transplantaci získává příjemce tkáň:
a) od svého blízkého příbuzného
b) od jakéhokoli jiné (i nepříbuzné) osoby
c) od jiné osoby s plnou shodou v hlavním histokompatibilním komplexu
d) svou vlastní tkáň (většinou z jiné části těla)


12. Imunitní reakce proti vlastním tkáním nebo orgánům:
a) je typickou příčinou alergií
b) je nejčastější porucha imunity řazená mezi imunodeficience
c) je typická pro autoimunitní choroby
d) je zcela vyloučena a jako chorobu ji neznáme






Otázky 13:


1. Vnitřní dýchání:
a) je výměna dýchacích plynů mezi krví a plícemi
b) je výměna CO2 a O2 mezi krví a alveolárním vzduchem
c) probíhá v plicních sklípcích
d) je výměna CO2 a O2 mezi krví a tkáněmi


2. Vyberte správná tvrzení o hrtanu:
a) Hrtan je součástí horních dýchacích cest.
b) V hrtanu nacházíme hlasové vazy.
c) Chrupavka štítná je součástí hrtanu.
d) Vnitřní stěna hrtanu je vystlána epitelem bez hlenotvorných buněk.


3. Chřipka:
a) je onemocnění způsobené v naprosté většině případů bakteriemi
b) je virové onemocnění
c) se šíří kapénkovou nákazou
d) není infekční onemocnění, ale je způsobena dlouhodobým podchlazením dýchacích cest


4. Plíce jsou na povrchu kryty:
a) pobřišnicí
b) pohrudnicí
c) surfaktantem
d) poplicnicí


5. Pneumotorax:
a) vzniká při mechanickém narušení hrudní stěny a pohrudnice
b) je zánětlivý proces, při němž se zvyšuje množství kapaliny v pohrudniční dutině
c) je místo, kde se poplicnice stýká s pohrudnicí
d) je zvláštní neprodyšná náplast sloužící k rychlému ošetření otevřených zranění hrudníku


6. Tuberkulóza:
a) je zpravidla vyvolána streptokoky a stafylokoky
b) je virového původu
c) je způsobena vdechováním drobných minerálních částic a jejich usazováním v plicích
d) může postihnout i orgány mimo dýchací soustavu


7. Lidské dýchací centrum:
a) je ovlivňováno oxidem uhličitým
b) je umístěno v prodloužené míše
c) řídí dechovou frekvenci
d) je řízeno výhradně hladinou kyslíku


8. Nervové buňky v centrální nervové soustavě člověka odumírají při normální tělesné teplotě bez přívodu kyslíku:
a) do 2 minut
b) za 3 – 5 minut
c) za 10 – 15 minut
d) za 20 – 35 minut




9. Dechová frekvence zdravého dospělého člověka v klidu činí v průměru:
a) 40 dechů za minutu
b) 5 dechů za minutu
c) 72 dechů za minutu
d) 16 dechů za minutu


10. Dechový objem u zdravé osoby v klidu činí průměrně:
a) 3200 – 4200 ml
b) 4500 – 6000 ml
c) 1500 ml
d) 500 ml


11. Jedna funkční molekula hemoglobinu váže:
a) 1 molekulu kyslíku
b) 2 molekuly kyslíku
c) 4 molekuly kyslíku
d) 8 molekul kyslíku


12. Oxid uhelnatý:
a) má vyšší afinitu k hemoglobinu než kyslík
b) se váže nevratně (ireverzibilně) na hemoglobin
c) není dýchatelný, ale na hemoglobin se neváže
d) se váže na hemoglobin za vzniku karbonylhemoglobinu


13. Oxid uhličitý v krvi:
a) se rozpouští v krevní plazmě
b) se přenáší také ve formě hydrogenuhličitanových iontů
c) se přenáší také ve vazbě na hemoglobin
d) je transportován z tkání do plic


14. U kardiopulmonální resuscitace (KPR) dospělých osob je doporučený početní poměr kompresí ku vdechům:
a) 30 : 8
b) 15 : 2
c) 30 : 15
d) 30 : 2
































Otázky 14:


1. Produkty trávení jsou:
a) velké makromolekuly bílkovin, cukrů a tuků potřebné pro organismus
b) enzymy potřebné pro trávení potravy
c) různé trávicí hormony
d) nízkomolekulární živiny, které mohou být vstřebány


2. Lidské sliny obsahují enzym:
a) α-amylázu, která štěpí škrob
b) α-amylázu, která štěpí bílkoviny
c) lipázu, která štěpí tuky
d) pepsin, který štěpí škrob


3. Vyberte správná tvrzení o zubech a lidském chrupu:
a) Dočasný neboli mléčný chrup obsahuje celkem 32 zubů.
b) Mléčný chrup neobsahuje třenové zuby.
c) Stoličky mají většinou 2 – 3 kořeny.
d) Korunka je krátký úsek zubu, který je obklopen dásní.


4. Mucin:
a) není obsažen ve slinách
b) je enzym štěpící tuky (zejména triacylglyceroly)
c) je glykoprotein tvořící společně s vodou hlenovitou tekutinu
d) je enzym štěpící hlenovité glykoproteiny


5. Trypsin je produkován:
a) játry
b) sliznicí žaludku
c) slinivkou břišní
d) sliznicí tenkého střeva


6. Žaludeční šťáva obsahuje:
a) amylázy a lipázy
b) kyselinu chlorovodíkovou a pepsin
c) trypsin a chymotrypsin
d) trypsinogen a chymotrypsinogen


7. V místě označovaném jako vrátník se na žaludek napojuje:
a) slinivka břišní
b) slepé střevo
c) dvanáctník
d) tračník


8. Žlučové kyseliny:
a) se uplatňují při metabolismu lipidů
b) jsou převažující složkou tzv. žlučových kamenů
c) se před vstupem do trávicí soustavy mění na žlučová barviva
d) vznikají rozkladem hemoglobinu






9. Po odstranění žlučníku musí pacient výrazně omezit přijímání:
a) bílkovin
b) škrobovin
c) cukrů
d) tuků


10. Vyberte skupinu, která obsahuje pouze žlázy tvořící spolu s trávicími trubicemi trávicí soustavu:
a) žlučník, slinivka břišní, slinné žlázy
b) slinné žlázy, žlučník, dvanáctník
c) játra, žlučník, dvanáctník
d) játra, slinné žlázy, slinivka břišní


11. Pankreatická šťáva:
a) má silně kyselou reakci
b) obsahuje hydrogenuhličitany
c) se tvoří ve slinivce břišní
d) obsahuje enzymy, které štěpí cukry, tuky i bílkoviny


12. Které spojení je nesprávné?
a) trypsin – proteiny
b) lipáza – tuky
c) pepsin – maltóza
d) amyláza – škrob


13. Tenké střevo u člověka:
a) tráví všechny druhy potravy
b) absorbuje vodu
c) navazuje na žaludek
d) je nejdelší částí trávicího traktu


14. Vyberte správná tvrzení o tlustém střevu:
a) Slepé střevo se též nazývá apendix a je tvořeno lymfatickou tkání.
b) Vnitřní svěrač konečníku je tvořen kosterním svalstvem a je ovládán vůlí.
c) Kolorektální karcinom postihuje tračník a konečník.
d) V tlustém střevě probíhá vstřebávání vody a zahuštění stolice.
































Otázky 15:


1. Adenozintrifosfát:
a) obsahuje makroergické vazby
b) se štěpí při svalové kontrakci, čímž dodává energii k jejímu uskutečnění
c) se většinou štěpí na adenozindifosfát a fosfát, čímž se uvolňuje velké množství energie
d) je výsledným produktem respiračního řetězce (oxidativní fosforylace)


2. Krev určená zejména k výživě hepatocytů (nikoli k přívodu látek, které mají být v játrech metabolizovány) se do jater přivádí:
a) vrátnicovou žílou
b) jaterní tepnou
c) jaterními žilami
d) vrátnicovou tepnou


3. Původce hepatitidy typu A:
a) je virus
b) je bakterie ze skupiny streptokoků
c) se přenáší při nedodržení základních hygienických návyků
d) je prvok zvaný ikterus


4. Glykogen:
a) je monosacharid vzniklý štěpením škrobu
b) je lipid, z něhož vzniká metabolickou přeměnou glukóza
c) patří mezi polysacharidy
d) je jako zásobní látka přítomen v játrech


5. Glukóza:
a) vzniká štěpením polysacharidů v trávicí trubici
b) vzniká též z aminokyselin procesem zvaným glukoneogeneze
c) je v krvi přítomna pouze u pacientů s cukrovkou, zatímco u zdravých osob je glykemie nulová
d) je disacharid, z něhož štěpením vzniká galaktóza a maltóza


6. U zdravého člověka se nadbytečný aminokyselinový dusík  z těla vylučuje převážně:
a) jako amoniak
b) jako směs ve vodě rozpustných dusíkatých heterocyklických látek
c) jako močovina
d) jako molekulární dusík (N2) přítomný ve vydechovaném vzduchu


7. Chylomikrony:
a) jsou vylučovány z enterocytů přímo do krve
b) slouží k transportu aminokyselin ze střeva do jater
c) se transportují mízou do krve
d) jsou kapénky lipidů v nitru tukových buněk


8. Hnědá tuková tkáň:
a) slouží zejména k produkci a k udržování tělesné teploty
b) je především dlouhodobou zásobárnou energie, která nemá pro tvorbu teploty význam
c) je přítomna zejména u novorozenců, po narození rychle ubývá
d) se vyskytuje především v okolí břišních orgánů


9. Index tělesné hmotnosti vypočítáme jako:
a) podíl druhé mocniny hmotnosti těla a výšky těla
b) podíl hmotnosti těla a druhé odmocniny výšky těla
c) druhou odmocninu z podílu hmotnosti těla a výšky těla
d) podíl hmotnosti těla a druhé mocniny výšky těla


10. Cholesterol je výchozím substrátem pro tvorbu:
a) vitaminu C
b) vitaminu D
c) žlučových kyselin
d) steroidních hormonů


11. Lipoproteiny o vysoké hustotě (HDL):
a) obsahují ve srovnání s LDL více bílkovinné složky a méně tuku
b) transportují cholesterol do jater
c) transportují cholesterol z jater do jiných tkání
d) působí proti vzniku aterosklerózy


12. Vyhledejte správná spojení:
a) jód – endemická struma
b) železo – osteoporóza
c) hořčík – svalové křeče
d) vápník – anémie


13. Vyberte správná tvrzení o vitaminech:
a) K vitaminům rozpustným v tucích patří vitaminy A, D, E a K.
b) Vitamin C vzniká v těle z β-karotenu.
c) Vitamin E a vitamin C působí jako antioxidanty.
d) Nedostatek vitaminů B9 a B12 způsobuje anémii.


14. Při hypovitaminóze, popř. avitaminóze A:
a) vzniká šeroslepost
b) vysychá rohovka
c) vypadávají zuby
d) dochází k poškození sliznic


15. Typickými příznaky nedostatku vitaminu B2 (riboflavinu) jsou:
a) trhliny ústních koutků, poruchy kůže a sliznic, oční poruchy
b) záněty nervů, obrny, těžké srdeční a trávicí poruchy
c) onemocnění zvané beri-beri
d) žádná z uvedených odpovědí není správná


16. Vyberte správná tvrzení o vitaminu C:
a) Patří mezi vitaminy rozpustné ve vodě.
b) Nazývá se též kyselina pantotenová.
c) Nazývá se též kyselina L-askorbová
d) Jeho nedostatek v potravě způsobuje kurděje (skorbut).


17. Vyberte správná tvrzení o vitaminu D:
a) Způsobuje uvolňování vápníku z kostí.
b) Podporuje syntézu kolagenu a tvorbu krevních elementů.
c) Podporuje vstřebávání vápníku v tenkém střevě.
d) Jeho nedostatek způsobuje křivici (rachitis).


18. Při nedostatku vitamínu K:
a) vzniká nemoc nazývaná skorbut
b) dochází k poruchám srážení krve
c) dochází ke spontánním potratům a k poškození mozku
d) dochází ke krvácením do tkání








Otázky 16:


1. V ledvinách:
a) vzniká renin
b) vzniká erytropoetin
c) vzniká kalcitriol
d) probíhá glukoneogeneze


2. Základní stavební a funkční jednotkou ledviny je:
a) glomerulus
b) ledvinová pánvička
c) nefron
d) ledvinové vlákno neboli neuron


3. Primární moč:
a) vzniká v ledvinovém tělísku
b) obsahuje (u zdravých osob) bílkoviny
c) je výrazně hypertonická
d) se vytváří až ve sběrném kanálku


4. Nefron se skládá:
a) z Bowmanova pouzdra, glomerulu, proximálního tubulu, Henleovy kličky, distálního tubulu a ze sběrných kanálků
b) z Bowmanova pouzdra, glomerulu, proximálního tubulu, Henleovy kličky a distálního tubulu
c) pouze z glomerulu
d) pouze z Bowmanova pouzdra a glomerulu


5. Antidiuretický hormon se tvoří:
a) v ledvinách
b) v nadledvinách
c) v hypotalamu
d) v močovém měchýři


6. Mezangium:
a) je pleteň kapilár v Bowmanově pouzdře
b) obsahuje buňky schopné kontrakce
c) má pouze stavební význam a neuplatňuje se při filtraci tekutiny
d) obsahuje mezibuněčnou hmotu


7. Při průchodu oběma kanálky a Henleovou kličkou:
a) se moč obohacuje o dalších 99% vody
b) dochází ke zpětnému vstřebání glukózy do krve
c) se postupně vytváří primární moč
d) dochází k resorpci vody a zahuštění moči


8. Vyberte správná tvrzení o močovém měchýři a močové trubici:
a) Objem močového měchýře činí průměrně 750 ml.
b) Stěna močového měchýře obsahuje hladké svalstvo.
c) Močová trubice žen je výrazně delší než močová trubice mužů.
d) Močová trubice u mužů je současně vývodem pohlavních cest.


9. Které složky by neměly být přítomny v moči zdravé osoby?
a) bílkoviny
b) urochrom
c) bilirubin
d) kyselina močová


10. Glukóza:
a) je v moči přítomna, pokud její koncentrace v krvi převýší 10 mmol/l
b) není v žádném případě přítomna v moči zdravých osob
c) může být občas přítomna i v moči zdravých osob
d) je přítomna v moči všech zdravých osob v koncentraci alespoň 10 mmol/l


11. Antidiuretický hormon a oxytocin se tvoří v:
a) ledvinách
b) předním laloku hypofýzy
c) hypotalamu
d) zadním laloku hypofýzy






































































Otázky 17 a 18:


1. Vyberte správná tvrzení o kůži:
a) Keratinocyty jsou základní složkou vaziva v podkoží.
b) Langerhansovy buňky řadíme k dendritickým buňkám.
c) Langerhansovy buňky mají význam pro prezentaci antigenů.
d) Škára obsahuje velké množství kolagenu a elastinu.


2. Vyberte správná tvrzení o kožních nádorech a jejich prevenci:
a) Kožní nádory vznikají po ozáření UV paprsky.
b) V době mezi 10. – 15. hodinou bychom se neměli zdržovat na otevřeném slunci.
c) Při pobytu na otevřeném slunci použijeme opalovací krém s vysokým ochranným faktorem, anebo se raději přesuneme do stínu.
d) Kožní nádory (zejména melanom) se často jeví jako rozrůstající se pigmentová skvrny, které krvácejí.


3. Papilární linie:
a) se výrazně mění s věkem osoby
b) mají u každého jedince charakteristické, zcela neopakovatelné uspořádání
c) mají význam pro daktyloskopii
d) vytvářejí při otisku tzv. dermatofyty


4. Vyberte správná tvrzení o popáleninách a jejich ošetření:
a) U popálenin IV. stupně dochází k zuhelnatění postižených tkání a často bývá třeba razantní chirurgický zásah.
b) Z postižených částí těla zásadně nesnímáme prstýnky a kovové šperky, neboť bychom mohli ještě více poškodit zasaženou tkáň.
c) Popálené plochy nikdy nechladíme vodou, neboť hrozí nebezpečí infekce.
d) Rány vzniklé popálením nesmíme mazat máslem ani jinými tuky či mastmi.


5. Vyberte správná tvrzení o omrzlinách:
a) Pro 1. stupeň omrzlin je typická výrazně namodralá až nafialovělá kůže citlivá na jakýkoli dotek.
b) Po zahřátí omrzliny 1. stupně dochází zpravidla vždy k úplnému uzdravení.
c) Pokud omrzlinu zaregistrujeme již při horském výletě mimo ubytovnu, podáme postiženému ihned přiměřené množství rumu nebo jiného alkoholického nápoje.
d) K ohřátí omrzliny používáme vodu o teplotě 35 – 42 °C.


6. Ke kožním derivátům patří:
a) nehty
b) vlasy
c) chlupy
d) ani jedno z předchozích tvrzení (a, b, c) není správné, neboť všechny výše uvedené struktury jsou pouze neživými a nebuněčnými útvary


7. Apokrinní žlázy:
a) vylučují řídký pot s obsahem solí, jehož hlavní funkcí je ochlazování těla
b) řadíme mezi potní žlázy
c) vylučují kožní maz s vysokým obsahem tuku
d) jsou výrazně početnější než žlázy ekrinní




8. Vyberte správná tvrzení o nádoru prsu a jeho prevenci:
a) Pravidelná vyšetření pomocí mamografu ve dvouletých intervalech se doporučuje všem ženám starším 20 let.
b) U 5 – 10 % pacientek s nádorem prsu zjišťujeme genetické dispozice.
c) Příznakem nádoru prsu může být i zduření mízních uzlin v podpaží nebo nadklíčku.
d) Riziko vzniku nádoru s věkem výrazně klesá.


9. Z hlediska termoregulace patří člověk mezi:
a) teplokrevné živočichy
b) poikilotermní živočichy
c) homoiotermní živočichy
d) studenokrevné živočichy


10. Vyberte správná tvrzení o termoregulaci v lidském těle:
a) Centrum termoregulace se nachází v bederní části míchy.
b) Termoregulační procesy fungují na principu zpětné vazby.
c) Pokud je třeba zvýšit tělesnou teplotu, dochází k vazodilataci cév.
d) Chemická termogeneze je vyvolána působením adrenalinu a noradrenalinu.


11. Svalový třes:
a) je jedním z typických projevů poruchy termoregulace
b) vede k ochlazení těla při dlouhodobém pobytu v prostředí o zvýšené teplotě
c) vede k produkci tepla v chladu
d) vzniká zpravidla následkem požití alkoholického nápoje, který vyvolává zvýšenou produkci tepla


12. Tzv. axilární teplota:
a) je teplota měřená v ústní dutině
b) dosahuje u zdravých osob v průměru 37 – 37,3 °C
c) je označení pro mírně zvýšenou teplotu, kterou zjišťujeme u některých slabších virových infekcí
d) se rtuťovým teploměrem měří po dobu 5, raději však 10 minut


13. Vyberte správná tvrzení o horečce:
a) Horečka je jeden z obranných mechanismů.
b) Vyšší teplota stimuluje imunitní mechanismy.
c) Příliš vysoká teplota může způsobit poškození mozku.
d) Ke snižování teploty používáme léky na bázi kyseliny acetylsalicylové nebo paracetamolu.


14. Úžeh:
a) se též označuje jako sluneční úpal
b) vzniká většinou při pobytu v uzavřených a nevětraných prostorách
c) může mít podobné projevy jako zánět mozkových blan
d) se může rozvinout společně s úpalem
















Otázky 19:


1. Centrální dutina v nervové trubici:
a) je vyplněna mozkomíšním mokem
b) není přítomna v mozku
c) tvoří centrální kanálek v míše
d) se vytváří (spolu se strunou hřbetní) pouze u primitivních strunatců (např. kopinatců)


2. K perifernímu nervovému systému řadíme:
a) míchu
b) hlavové nervy
c) míšní nervy
d) mozkový kmen


3. Autonomní nervy:
a) se též nazývají nervy vegetativní
b) ovlivňují činnost vnitřních orgánů
c) ovlivňují činnost hladkého svalstva
d) nejsou ovládány vůlí


4. Vyberte správná tvrzení:
a) Nervová buňka má zpravidla větší počet axonů.
b) Axon je obalen myelinovou pochvou.
c) Dendrity jsou dostředivé, neboť vedou vzruch do buňky.
d) Iniciální segment je část neuronu, z něhož vystupuje neurit.


5. Neuroglie:
a) jsou neurony fungující jako smyslové buňky
b) nemají přímý význam pro tvorbu a přenos nervových vzruchů
c) zajišťují výživu nervových buněk
d) nejsou přítomny v míše


6. Při průchodu vzruchu nervovým vláknem:
a) získá vnitřní strana membrány přechodně záporný náboj
b) se nejprve otevírají kanály pro sodné ionty
c) přecházejí sodné ionty z nitra nervového vlákna do okolního prostředí
d) zůstávají kanály pro draselné ionty uzavřeny


7. Při přenosu vzruchu v oblasti synapse:
a) se na postsynaptické membráně uvolňuje neurotransmiter, který putuje k membráně presynaptické
b) vzniká na postsynaptické membráně akční potenciál
c) přechází neurotransmiter prostorem v synaptické štěrbině
d) vstupují po vazbě neurotransmiteru sodné ionty do vnitřního prostoru postsynaptického neuronu


8. Nepodmíněný reflex:
a) je projevem nižší nervové činnosti
b) je geneticky determinován
c) vznikají spojením indiferentního smyslového podnětu s reflexem podmíněným
d) vyhasíná, pokud není občas obnovováno spojení s příslušným podnětem


Otázky 28:


1. Australopiték:
a) nebyl schopen bipedální chůze, neboť žil pouze ve větvích stromů
b) žil v Austrálii
c) měl mozkovnu o kapacitě srovnatelné s dnešními šimpanzi
d) byl schopen rozdělat i využívat oheň


2. Vyberte správná tvrzení o fosilních příslušnících rodu Homo:
a) Homo erectus migroval z Afriky do dalších světadílů.
b) Homo habilis chodil vzpřímeně a byl schopen opracovávat kamenné nástroje.
c) U druhů Homo erectus a Homo ergaster pozorujeme výrazné zvětšení i zdokonalení anatomické stavby mozku.
d) Homo erectus vymizel před vznikem Homo sapiens.


3. Proces sapientace:
a) zahrnuje rozvoj mozkové činnosti
b) zahrnuje vznik bipedální chůze a změny anatomie končetin
c) je evoluční proces, při němž došlo k přeměně neandertálce v anatomicky moderního člověka
d) úzce souvisí se zdokonalením anatomické stavby mozku


4. Neandertálec:
a) měl výrazně menší mozkovnu než moderní Homo sapiens
b) pohřbíval své mrtvé
c) vytvářel složité jeskynní malby a plastiky určené k rituálním účelům
d) se po dlouhou dobu vyskytoval na Zemi společně s moderním Homo sapiens


5. Tzv. multicentrický model vývoje Homo sapiens:
a) předpokládá, že moderní Homo sapiens vznikl pouze v Africe a pak migroval do ostatních světadílů
b) byl potvrzen studiemi mitochondriální DNA u příslušníků různých populací
c) je též označován jako „Out-of-Africa theory“
d) byl v některých případech zneužit k propagaci rasismu


6. Vyberte správná tvrzení o lidských plemenech:
a) Jednotlivá lidská plemena lze považovat za samostatné lidské druhy.
b) Lidská plemena se rozlišují zejména podle pigmentace kůže a morfologie vlasů.
c) Lidská plemena se též nazývají rasy.
d) Metizace je pojem označující původní geografické oddělení lidských ras.


7. Vyberte správná tvrzení o negroidním plemenu:
a) Negroidní plemeno se též nazývá ekvatoriální.
b) Negroidní plemeno je na naší planetě nejpočetnější.
c) K negroidnímu plemenu řadíme též původní obyvatele Austrálie.
d) Negroidní plemeno se utvořilo v oblasti rovníkové Afriky.


8. Aleš Hrdlička:
a) jako první vyslovil teorii, že člověk, šimpanz, orangutan a gorila mají společného předka
b) nalezl a poprvé popsal pozůstatky neandertálce
c) je český molekulární biolog, který poprvé vyslovil teorii mitochondriální Evy
d) prokázal, že veškeré lidstvo pochází ze stejného předka
Otázky 20:


1. Šedá hmota mozku a míchy je tvořena:
a) pouze nervovými vlákny
b) převážně těly nervových buněk
c) vazivovou tkání
d) v mozku těly neuronů, v míše pouze nervovými vlákny


2. Mozkomíšní mok je přítomen:
a) v centrálním kanálu míchy
b) v mozkových komorách
c) v prostoru mezi pavučnicí a omozečnicí
d) v nitru nervových vláken (axonů)


3. Neurony tvořící míšní (senzorická) ganglia:
a) mají svá těla uložena mezi obratli mimo vlastní míchu
b) mají svá těla uložena mimo míchu v receptorových orgánech
c) mají svá těla uložena uvnitř míchy v šedé hmotě
d) nemají význam pro přenos nervových signálů, ale jen pro výživu ostatních nervových buněk


4. Mozkový kmen:
a) je tvořen mezimozkem, Varolovým mozkem a prodlouženou míchou
b) obsahuje retikulární formaci
c) je koncová část hřbetní míchy, která navazuje na prodlouženou míchu
d) je útvar v mozku, který obsahuje pouze bílou hmotu


5. Mozeček je důležitý:
a) pro řízení činnosti vnitřních orgánů
b) pro řízení životně důležitých funkcí, např.obranných reflexů
c) pro koordinaci hybných funkcí, účastní se řízení svalového napětí
d) jako řídící centrum úmyslných pohybů


6. Purkyňovy buňky:
a) nacházíme v retikulární formaci prodloužené míchy
b) patří mezi neurony
c) jsou zvláštním typem neurogliových buněk
d) jsou základními funkčními jednotkami mozečkové kůry


7. Epifýza neboli šišinka:
a) je součástí hypotalamu
b) produkuje melatonin
c) obsahuje nejvyšší řídící centrum činnosti vnitřních orgánů
d) má endokrinní funkci


8. Brocovo centrum řeči:
a) umožňuje především tvorbu řečových projevů
b) umožňuje zejména rozpoznat lidskou řeč
c) se nachází ve spánkovém laloku
d) se nachází v týlním laloku




9. Vlákna čichového nervu vedou do čichového centra umístěného:
a) v týlním laloku mozkové kůry
b) ve spodní ploše čelních laloků
c) v kůře temenního laloku
d) ve spánkovém laloku mozkové kůry


10. Pyramidové dráhy:
a) vedou z mozečku do míchy
b) umožňují rychlé a přesné pohyby
c) vycházejí z motorické oblasti mozkové kůry
d) vedou do mozkového kmene, míchy a dalších struktur


11. Vyberte správná tvrzení:
a) Bazální ganglia tvoří pomocná motorická koordinační ústředí.
b) Centrum zraku se nachází v týlním laloku koncového mozku.
c) Hlavní význam limbického systému spočívá v utváření biorytmů a v řízení nástupu spánku.
d) Neokortex je zvláštní typ šedé hmoty, který nacházíme v mozečku.


12. Vyberte dvojice, kde jsou jednotlivé části mozku správně spárovány se svojí funkcí:
a) prodloužená mícha – řízení dýchání
b) mozeček – koordinace pohybu a rovnováhy
c) mozkový trámec – spojení levé a pravé mozkové hemisféry
d) hypotalamus – produkce hormonů a regulace tělesné teploty


13. Meningitida je (vyberte zcela přesnou odpověď):
a) zánět mozku
b) zánět mozkových obalů
c) zánět míchy
d) zánět mozkových nervů


14. Vyberte správná tvrzení:
a) Mozková mrtvice je české odborné označení pro klinickou smrt mozku.
b) Cévní mozková příhoda nastává následkem ischemických změn.
c) Častým následkem cévní mozkové příhody bývají poruchy pohyblivosti.
d) Pacienti s mozkovou mrtvicí mají často poruchu řeči.


15. K degenerativním onemocněním mozku řadíme:
a) Alzheimerovu chorobu
b) Parkinsonovu chorobu
c) epilepsii
d) encefalitidu


16. Vyberte správná tvrzení o úrazech míchy a mozku:
a) Paraplegie je postižení pohyblivosti horních i dolních končetin.
b) Úrazy prodloužené míchy často vedou k okamžité smrti.
c) Při difúzně axonálním poranění dochází k porušení spojů mezi nervovými buňkami.
d) Amnézie je stav, kdy postižený s poraněním mozku není schopen artikulované řeči.










Otázky 21:


1. Který z uvedených projevů je typický pro mánii?
a) neodůvodněný strach z osob, objektů nebo událostí
b) dlouhodobě povznesená nálada a zvýšená duševní i fyzická aktivita
c) skleslá nálada a výrazné snížení fyzické aktivity
d) bludné představy postiženého, že je stíhán nebo někým stále ohrožován


2. K psychicky podmíněným poruchám příjmu potravy patří:
a) mentální anorexie
b) mentální bulimie
c) insomnie
d) somnambulismus


3. Tzv. abstinenční příznaky:
a) jsou typickým projevem psychické závislosti
b) svědčí o tom, že postižený je již trvale vyléčen ze své závislosti
c) svědčí o fyzické závislosti na dané látce
d) se rozvíjejí v situaci, kdy si osoba poprvé aplikovala drogu


4. Ambulantní léčba alkoholismu:
a) bývá úspěšná v naprosté většině případů
b) bývá úspěšná pouze u mírných, počátečních forem závislosti
c) je nutná, i když pacient předtím absolvoval léčbu v protialkoholické léčebně
d) se u nás neprovádí, neboť není účinná


5. Mezi opiáty řadíme:
a) morfin
b) heroin
c) pervitin
d) hašiš


6. Gambling:
a) je anglické označení pro patologické hráčství
b) se odborně nazývá workoholismus
c) je anglický výraz pro vdechování výparů těkavých látek
d) vede často ke kriminální činnosti






























Otázky 22:


1. Vyberte správná tvrzení:
a) Každý nerv je tvořen pouze jediným axonem.
b) Nervová vlákna vycházejí z mozku, z míchy nebo z ganglií.
c) Pokud není porušeno tělo neuronu, nervové vlákno se po chirurgickém sešití zpravidla  zregeneruje.
d) Jeden nerv nemůže obsahovat senzorická i motorická vlákna dohromady.


2. Extrakortikospinální dráhy:
a) se rovněž nazývají pyramidové
b) jsou tvořeny větším počtem neuronů
c) řídí spíše pomalé a hrubé pohyby
d) se uplatňují při udržení svalového napětí


3. Autonomní nervstvo:
a) řídí motorickou aktivitu, zejména lokomoci
b) je tvořeno sympatikem
c) je tvořeno parasympatikem
d) je tvořeno pouze těmi nervy, které nevycházejí z mozku


4. Nejvyšším centrem řídícím činnost vegetativního nervstva je:
a) epitalamus
b) hypotalamus
c) prodloužená mícha
d) vegetativní nervstvo je autonomní, proto žádné řídící centrum nemá


5. Sympatikus a parasympatikus:
a) se liší tím, že každý z nich inervuje jiné orgány
b) působí navzájem antagonisticky
c) mají stejné účinky, avšak sympatické nervy vycházejí z mozkového kmene a parasympatické nervy z míchy
d) se uplatňují zejména při kontrakci a dilataci kosterních svalů, přičemž působí protisměrně


6. Z míchy odstupuje:
a) 8 párů krčních nervů
b) 12 párů hrudních nervů
c) 5 párů bederních nervů
d) 5 párů kostrčních nervů


7. Vyberte správná tvrzení o hlavových nervech:
a) Většina hlavových nervů odstupuje z mozkového kmene.
b) Všechny hlavové nervy inervují pouze oblast hlavy a krku.
c) Všechny hlavové nervy jsou senzorické.
d) Z mozku vychází celkem 12 párů hlavových nervů.


8. Příčinou neuropatie může být:
a) autoimunitní proces
b) alkoholismus
c) cukrovka (diabetes mellitus)
d) infekce




Otázky 23:


1. Vyberte správná tvrzení o proprioreceptorech:
a) Patří k nim svalová vřeténka a šlachová vřeténka.
b) Řadíme k nim kožní receptory pro dotyk, teplo, tlak, chlad a bolest.
c) Jsou druhem interoreceptorů.
d) Patří k nim také čichové buňky a chuťové pohárky.


2. Nociceptory:
a) umožňují vnímání chladu a tepla
b) umožňují vnímání pohybu a polohy těla
c) slouží k vnímání bolesti
d) slouží jako čidla hmatu


3. Podnětem pro zrakový orgán člověka je světlo o vlnové délce:
a) 400 – 750 nm
b) 40 – 75 nm
c) 400 – 750 μm
d) 40 – 75 μm


4. Zevní vazivová vrstva oka se skládá:
a) z bělimy, rohovky, cévnatky, řasnatého tělesa a duhovky
b) z bělimy a rohovky
c) z bělimy, spojivky a rohovky
d) z bělimy, rohovky a cévnatky


5. Jakou funkci má duhovka u komorového oka?
a) Jde o receptorové ústrojí pro zrakový vjem.
b) Působí jako dioptrický aparát.
c) Funguje jako clona.
d) Je receptorem pro barevné vidění.


6. Na sítnici oka:
a) se promítá zvětšený a přímý obraz
b) se promítá zmenšený a převrácený obraz
c) jsou tyčinky sloužící pro barevné vidění
d) je žlutá skvrna místem nejostřejšího vidění


7. Vidění za šera umožňuje (popř. umožňují):
a) komorová voda
b) tyčinky
c) slepá skvrna
d) čípky


8. Barevné vidění:
a) umožňují tyčinky
b) umožňují čípky
c) umožňuje slepá skvrna
d) neumožňuje žádná z očních struktur, neboť obraz v oku je primárně snímán jako černobílý




9. U oční vady zvané krátkozrakost (myopie):
a) používáme ke korekci rozptylky
b) používáme ke korekci spojky
c) se vzdálenější předměty zobrazují před sítnicí
d) se všechny pozorované předměty zobrazují za sítnicí


10. Člověk rozlišuje tóny o frekvenci:
a) více než 20 000Hz
b) méně než 16 Hz
c) 16 Hz až 20 000 Hz
d) nad 160 000 Hz


11. Cortiho orgán je:
a) sluchový orgán umístěný v hlemýždi
b) sluchový orgán umístěný ve vnějším uchu
c) čichové čidlo v nosních dutinách
d) receptorová část statického a kinetického ústrojí


12. Statické čidlo je umístěno:
a) v labyrintu skalní kosti lebky
b) ve středním uchu
c) v Cortiho orgánu, konkrétně v hlemýždi
d) v kůře mozečku


13. Ústrojí rovnovážné (statokinetické):
a) slouží ke vnímaní polohy hlavy
b) registruje změnu směru pohybu hlavy
c) má receptory uložené v polokruhových kanálcích
d) je součástí vnitřního ucha


14. Čichový receptor:
a) je tvořen buňkami čichového epitelu
b) leží v těsném okolí nosních otvorů
c) je tvořen specializovanými nervovými buňkami v korové části čichového analyzátoru
d) se nachází v horní a zadní části dutiny nosní


































Otázky 24:


1. Žlázy s vnitřní sekrecí:
a) zpravidla vylučují své produkty přímo do krve
b) mají vždy zvláštní vývod (dukt), jímž odvádějí své produkty
c) vznikají pouze z epitelové tkáně
d) produkují látky souborně označované jako hormony


2. Adenohypofýza produkuje:
a) růstový hormon
b) tyroxin
c) oxytocin
d) parathormon


3. Tyreotropní hormon:
a) je produkován a vylučován štítnou žlázou
b) řídí sekreci hormonů neurohypofýzy
c) se vytváří v hypotalamu, odkud přechází do neurohypofýzy
d) řídí sekreci hormonů štítné žlázy


4. Antidiuretický hormon:
a) je spolu s oxytocinem produkován neurosekrečními buňkami hypotalamu
b) stimuluje zpětné vstřebávání vody v ledvinách
c) způsobuje, že organismus produkuje méně moči
d) se  prostřednictvím cytoplazmy nervových vláken dostává do neurohypofýzy


5. Zadní lalok hypofýzy (neurohypofýza):
a) produkuje růstový hormon a adrenokortikotropní hormon
b) produkuje oxytocin
c) produkuje antidiuretický hormon
d) není pravou žlázou s vnitřní sekrecí


6. Štítná žláza:
a) produkuje parathormon
b) produkuje tyroxin
c) produkuje trijodtyronin
d) produkuje kalcitonin


7. V kůře nadledvin se tvoří:
a) katecholaminy
b) noradrenalin
c) adrenalin
d) kortikoidy


8. Hospodaření organismu se sodíkem a draslíkem je řízeno hormonem:
a) parathormonem produkovaným v dřeni nadledvinek
b) aldosteronem produkovaným v kůře nadledvinek
c) kortizolem produkovaným v kůře nadledvinek
d) parathormonem produkovaným v kůře nadledvinek






9. Glukokortikoidy:
a) jsou produkovány kůrou nadledvin
b) patří mezi steroidní hormony
c) svým působením snižují hladinu cholesterolu v krevní plazmě
d) ovlivňují metabolismus bílkovin a cukrů


10. Hormony dřeně nadledvinek:
a) mění průsvit cév a zvyšují srdeční aktivitu
b) regulují koncentraci vápníku v krvi
c) vyžadují pro svoji tvorbu přísun jodidových iontů
d) vznikají přeměnou aminokyseliny tyrozinu


11. Které hormony mají největší význam pro stresovou reakci organismu?
a) progesteron a kortikoidy
b) kalcitonin a parathormon
c) progesteron a parathormon
d) adrenalin a kortikoidy


12. Inzulin je hormon:
a) produkovaný v Langerhansových ostrůvcích
b) snižující koncentraci glukózy v krvi
c) zvyšující příjem glukózy buňkami
d) stimulující tvorbu a ukládání glykogenu v játrech


13. Glukagon:
a) je produkován kůrou nadledvin
b) vzniká v A-buňkách Langerhansových ostrůvků
c) zvyšuje svým působením hladinu glukózy v krvi
d) stimuluje štěpení glykogenu v játrech


14. Z následujících dvojic vyberte ty, kde je hormon správně spárován se svou funkcí:
a) oxytocin – stimuluje děložní kontrakce během porodu
b) tyroxin – stimuluje metabolické procesy
c) ACTH – stimuluje vylučování glukokortikoidů z nadledvin
d) melatonin – ovlivňuje biologické rytmy


































Otázky 25 a 26:


1. Vyberte správná tvrzení:
a) Gamety mají haploidní počet chromozomů.
b) Zdravý muž má ve své genetické výbavě dva chromozomy X.
c) Zygota je neoplodněné vajíčko, které zaniká.
d) Akrozom lidský pohlavní chromozom, který nacházíme pouze u mužů.


2. Tzv. folikulární buňky:
a) jsou neoplodněné oocyty
b) vznikají až po ukončení ovulace
c) obklopují vyvíjející se vajíčko
d) jsou hlavními producenty folitropinu


3. Z lidského primárního oocytu vzniká (vznikají) meiotickým dělením:
a) čtyři zralá vajíčka
b) jedno zralé vajíčko
c) dvě pólová tělíska
d) jedno až čtyři zralá vajíčka podle toho, kolik nezralých oocytů je oplozeno.


4. Vyberte správná tvrzení:
a) Varlata jsou uložena v předkožce.
b) Žalud je horní, rozšířený konec varlete.
c) Sekret prostatických žlázek zlepšuje pohyblivost spermií.
d) Chámovod se uvnitř prostaty připojuje k močové trubici.


5. Ve varlatech:
a) dozrávají spermie při nižší teplotě, než je teplota těla
b) jsou Leydigovy buňky, které produkují testosteron
c) zajišťují Sertoliho buňky výživu vyvíjejících se spermií
d) dozrávají mužské gamety zvané spermie, které mají haploidní počet chromozomů


6. Testosteron je hormon, který:
a) řídí vývin mužských pohlavních orgánů a sekundárních pohlavních znaků
b) má vliv na tvorbu spermií
c) stimuluje syntézu bílkovin
d) patří mezi steroidy


7. Ženské pohlavní hormony se tvoří především:
a) ve vaječnících
b) ve vestibulárních žlázkách poševní předsíně
c) v prostatických žlázkách
d) v děloze


8. Oogeneze:
a) začíná již v prenatálním období
b) končí po oplození
c) se poprvé objevuje v klimakteriu
d) končí v období menarché, kdy žena ztrácí schopnost reprodukce






9. Graafovy folikuly vznikají:
a) v sekreční fázi menstruačního cyklu
b) v ovulační fázi menstruačního cyklu
c) v proliferační fázi menstruačního cyklu
d) v ischemické fázi menstruačního cyklu


10. Žluté tělísko vzniká během menstruačního cyklu:
a) v ovulační fázi
b) v sekreční fázi
c) v proliferační fázi
d) v žádné z uvedených fází


11. Menopauza je:
a) chorobný stav vyvolaný nadprůměrnou sekrecí estrogenů, které zabraňují nástupu ischemické fáze menstruačního cyklu
b) jev, kdy dochází k nepravidelnostem a k postupné zástavě menstruačních cyklů u starších žen
c) zástava menstruačního cyklu, k níž dochází po otěhotnění
d) souborné označení pro období menstruačního cyklu, v nichž nedochází ke krvácení


12. V průběhu života zdravé ženy proběhne průměrně:
a) 40 menstruačních cyklů
b) 400 menstruačních cyklů
c) 4000 menstruačních cyklů
d) několik desítek tisíc menstruačních cyklů (záleží na věku, kterého se žena dožije)


13. K fertilizaci lidského vajíčka dochází nejčastěji:
a) v děloze
b) ve vejcovodu
c) v pochvě
d) ve vaječníku


14. Vyberte správná tvrzení:
a) Lidský choriový gonadotropin je produkován trofoblastem embrya.
b) Těhotenství začíná v okamžiku vstupu spermie do vajíčka.
c) Toxoplazmóza a zarděnky během těhotenství mohou vyvolat vrozené vady plodu.
d) Ke spontánnímu potratu dochází nejčastěji v prvních třech měsících těhotenství.


15. Při bariérové antikoncepci (nekombinované s jinou formou antikoncepce):
a) se využívají pesary
b) se využívají nitroděložní tělíska
c) praktikují partneři styk pouze ve dnech, kdy je minimální pravděpodobnost otěhotnění
d) se využívají přípravky obsahující spermicidní látky


16. Asistovaná reprodukce:
a) je pohlavní úchylka, při níž deviant pozoruje sexuální styk jiných osob
b) je soubor postupů umožňujících reprodukci manželským párům s poruchou plodnosti
c) je způsob přenosu pohlavní choroby, kterou rodiče předávají svým potomkům
d) je odborné označení pro soubor pravidel zdravé životosprávy, která by měla žena dodržovat před otěhotněním




Otázky 27:


1. Žloutkový váček u lidského zárodku:
a) zůstává zachován až do 24. týdne těhotenství
b) se zčásti uplatňuje při vývinu trávicí soustavy
c) se ve 4. – 5. týdnu prenatálního vývinu přeměňuje na amniový váček
d) je u člověka a ostatních savců totožný s amniovým váčkem, neboť v jeho nitru není žloutek, ale tvoří se zde amniová tekutina


2. Vyberte správná tvrzení o ontogenezi člověka:
a) Žaberní oblouky u lidského embrya obsahují pravé žábry, které slouží k příjmu kyslíku z amniové tekutiny.
b) Od počátku 4. týdne prenatálního vývinu lze u embrya prokázat činnost srdce.
c) Fetální fáze začíná ve 4. týdnu prenatálního vývinu.
d) Od 4. do 8. týdne je zárodek nejcitlivější vůči působení teratogenních faktorů.


3. Plod narozený mezi 26. a 30. týdnem:
a) v mnoha případech přežívá, neboť jeho plíce jsou již schopny dýchat vzduch
b) má poměrně vysokou naději na přežití, ale jen při zajištění intenzivní péče
c) nemůže přežít, neboť v plicních sklípcích není vytvořen surfaktant
d) nemůže přežít, neboť nemá vyvinutu hnědou tukovou tkáň nezbytnou pro termoregulaci


4. Tzv. šestinedělí:
a) je prodloužená perioda menstruačního cyklu, která se dostavuje u žen během menopauzy
b) je období po porodu, kdy se organismus ženy vrací do stavu před započetím gravidity
c) je závěrem fetální fáze (jde o období posledních šesti týdnů prenatálního vývinu plodu)
d) je obdobím prvních šesti týdnů gravidity, kdy je embryo nejvíce ohroženo působením mutagenů a teratogenů


5. Vyberte správná tvrzení o porodu:
a) Kontrakce děložního svalstva je vyvolána působením oxytocinu.
b) Ve třetí době porodní dochází k otevření děložního krčku a k vypuzení plodu.
c) V první době porodní dochází k protržení amniového vaku a k odtoku plodové vody.
d) Ve většině případů vystupuje jako první z rodidel hlavička plodu.


6. První mateřské mléko, které novorozenec přijímá v prvních dnech po porodu, se nazývá:
a) lanugo
b) mekonium
c) kolostrum
d) prolaktin


7. V čem spočívají výhody kojení mateřským mlékem?
a) Mateřské mléko obsahuje bílkoviny, které jsou pro kojence snadno stravitelné.
b) Mateřské mléko obsahuje protilátky, které chrání organismus novorozence před infekcí.
c) Mateřské mléko obsahuje většinu významných vitaminů.
d) Kojení umožňuje vznik blízkého citového vztahu mezi matkou a dítětem










8. Kojenecké období trvá:
a) od narození do 1. roku
b) od konce 1. roku do konce 3. roku
c) zhruba šest měsíců po narození
d) ani jedna z výše uvedených odpovědí není správná


9. Vyberte správná tvrzení o pubertě:
a) V průběhu puberty získá člověk plnou fyzickou a psychosexuální zralost.
b) Puberta začíná dříve u chlapců a později u děvčat.
c) První menstruace u dospívajících děvčat se nazývá poluce.
d) Během puberty se v pohlavních orgánech začínají vytvářet funkční gamety.


10. Adolescence:
a) je obdobím, kdy se završuje vývin nervové soustavy
b) se rovněž označuje jako období středního věku
c) končí u žen v době dosažení pohlavní zralosti
d) končí zpravidla mezi 21. – 24. rokem života
